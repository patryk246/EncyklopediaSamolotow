Royal Aircraft Factory F.E.2 - brytyjski samolot myśliwski i wielozadaniowy (rozpoznawczo-bombowy) używany na początku I wojny światowej.

W 1913 roku Geoffrey de Havilland zaprojektował samolot oznaczony jako F.E.2 (Farman Experimental 2). Samolot pod względem konstrukcyjnym przypominał konstrukcję Henri Farmana. Po wybuchu wojny samolot przystosowano do pełnienia roli myśliwca. F.E.2 został wybrany do tej roli ponieważ miał silnik ze śmigłem pchającym, dzięki czemu możliwe było zamontowanie w nim karabinu maszynowego Lewis strzelającego do przodu. W późniejszym okresie część samolotów wyposażono w drugi km Lewis zamocowany na wsporniku pomiędzy kabinami. Podstawową wersją produkcyjną był F.E.2b.

W początkowym okresie wojny, pomimo stosunkowo niskich osiągów i dużych wymiarów, załogi F.E.2 odniosły sporo sukcesów. Udało im się między innymi zestrzelić samoloty takich asów jak Max Immelmann, Karl Schäfer czy zranić Manfreda von Richthofena. Z czasem samoloty F.E.2 zostały przesunięte do eskadr bombowych, a później pełniły rolę samolotów treningowych.